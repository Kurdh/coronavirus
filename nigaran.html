<html>
<head>
<title>نیگەران</title>
   <meta name="description" content="خۆت لە کۆڕۆنا بپارێزە لەم وێب سایتەدا زانیاری تەواو لەسەر کۆڕۆنا وەربگرە">
        <meta name="keywords" content="ڤایرۆسی کۆڕۆنا، کۆڕۆنا">
        <meta name="robots" content="ڤایرۆسی کۆڕۆنا، کۆڕۆنا">
		<link rel="stylesheet" href="style.min.css">
<style>
p { font-family:"UniQAIDAR_Aramco"; text-align:right;}
pre { font-family:"UniQAIDAR_Aramco"; text-align:right;}
header {
 font-family: 'UniQAIDAR_Aramco';
  src: url(http://services.webchin.org/web-fonts/web-font?font=UniQAIDAR_Aramco)؛
    font-size: x-large;
      text-shadow:5px 5px 10px red;
    display:block;
    text-align:center;
    background: -webkit-linear-gradient(#eee, #333);
   -webkit-background-clip: text;
   -webkit-text-fill-color: transparent;
   padding:5px;
   margin-bottom:3px; }
  
   .footer  {
   text-align:center;
   padding:0px;
   }
   
   body  {
   padding-right:5px;
   background-image: url(https://images.pexels.com/photos/3786215/pexels-photo-3786215.jpeg?auto=compress&cs=tinysrgb&dpr=2&h=650&w=940);
   }
</style>
</head>
<body>
<header>پێویستە چەندە لەمەترسیەکانی کۆڕۆنا ڤایرۆسەکەی چین نیگەران بین؟
</header>   
<p>
<pre><p align="right">
  ڤایرۆسێک کە پێشتر بۆ زانست نەناسراوبوە دەبێتەهۆی توش بوون بەنەخۆشی توندی سیەکان لەچین و هەروەها چەند حاڵەتێکیش لەهەندێک وڵاتی دیکەی جیهاندادەرکەوتوون.

لەوەتەی مانگی دیسمبەری ڕابردوو ئەو ڤایرۆسە لەچین دەرکەوتوە تائێستا نزیکەی (٥٦) کەس بەهۆی ئەو ڤایرۆسەوە مردوون و زیاتر لە(٢ هەزار) کەسیش توشبوون، وە شارەزایان دەڵێن ژمارەکە لەبەرزبونەوەدایە.
بەرپرسانی تەندروستی لەچین و هەروەها لەڕێکخراوی تەندروستی جیهانی هۆشداری لەبڵاوبونەوەی خێرای ئەو ڤایرۆسە دەدەن، ڤایرۆسەکە کوشندەیە و، ئاڵۆزە وە توش بوون پێش دەرکەوتنی نیشانەکانی ڕوودەدات.
ئەو ڤایرۆسە چیە؟
ئەو ڤایرۆسە پێی دەڵێن کۆڕۆنا ڤایرۆس، لەوڵاتی چین حالەتەکانی توشبوون بەو ڤایرۆسە پشتڕاستکراوەتەوە، وە خێزانی ئەو ڤایرۆسە گەورەیە و، تائێستا شەش جۆریان ناسراونەوە کە خەڵکیان توشی پەتایەکە کردوە.
(سارس) گیرانی توندی سیستەمی هەناسە کە پێشتر بەهۆی ڤایرۆسی کۆرۆنا ڤایرۆسەوە لەچین لەساڵی (٢٠٠٢)دا بڵاوببۆوە، زیاتر لە (٨ هەزار) کەس توشی بوون، وە (٧٧٤) کەسیان مردن.
لەو بارەیەوە (دکتۆر جۆسی گۆڵدینگ) لە وێڵکم ترەست گوتی، خەڵکی 
یادەوەری خراپیان لەگەڵ ئەو ڤایرۆسە هەیە بۆیە نیگەرانی و ترسیش لەو ڤایرۆسە زۆرە، بەڵام بەشێوەیەکی گشتی ئێستا جیهان ئامادەیی باشتری هەیە لەڕووی تەندروستیەوە بۆ ڕووبەڕووبونەوەی ئەو جۆرە نەخۆشیانە.
نیشانەکانی چۆنن؟
بەتای توند دەستپێدەکات و دواتر کۆخەی وشکی بەدوادادێت، دوای حەفتەیەک کەم کەم هەناسە توند دەبێت و هەندێک نەخۆش پێویستیان بەنەخۆشخانە دەبێ بۆ یارمەتی هەناسەدانیان.
لەهەر چوار حاڵەت حاڵەتێکیان توندە، وە بەپێی جۆری ڤایرۆسەکەش لەخێزانی کۆڕۆنا نیشانەکان دەگۆڕێن، هەیە کە توش دەبێ سەرمایەتی تا دەمرێت.
ڕێکخراوی تەندروستی جیهانی لەبارەی ڕاگەیاندنی حاڵەتی بەپەلەوە گوتی، لەچین حاڵەتی لەناکاو ڕاگەێنراوە بەڵام بڕیاردراوە لەسەر ئاستی تەندروستی نێودەوڵەتی حاڵەتی لەناکاو جارێ ڕانەگەێنرێت.
چەندە کوشندەیە؟
تا ئێستا نزیکەی (٥٦) کەسی کوشتوە، بەڵام ڕێژەکەش لەبەرزبونەوەدایە، وە بەپێی ئەزموون و کارکردن لەسەر ئەو ڤایرۆسە ماوەیەکی دەوێ تا نەخۆشەکە دەگاتە حاڵەتی مردن.
لەکوێوە هاتوە؟
ڤایرۆسی نوێ بەبەردەوامی پەیدادەبن، ئەو جۆرە ڤایرۆسانەی کۆرۆنا
 ڤایرۆس بەزۆری لەئاژەڵەکانەوە دەگوازرێنەوە بۆ مرۆڤ، بۆ نمونە (سارس) لە پشیلەوە گواستراوەتەوە بۆ مرۆڤ. هەروەها (مێرس) کە لەساڵی (٢٠١٢)ەدا بڵاوبۆوە و نزیکەی (٨٥٨) کەسی کوشت لە حوشترەوە گوستراوەتەوە بۆ مرۆڤ.
لەبارەی ڤایرۆسی ئەو جارەی چینەوە، سەرچاوە تەندروستیەکان ئاماژە بە پەلەوەر و، کەروێشک و، مار و، گورگ و سەگ دەدەن، بەتایبەتی ئاژەڵە کێویەکان (سروشتیەکان) زیاتر سەرچاوەی ئەو نەخۆشیەن.
بۆچی لەچین دەرکەوتوە؟
پرۆفیسۆر (وڵهاوس) لەو بارەیەوە دەڵێ، قەبارە و زۆری دانیشتوان
 یەکێکە لەهۆکارەکان، هەروەها پەیوەندی نزیکی دانیشتوان لەگەڵ ئەو ئاژەڵانەی کە هەڵگری ئەو ڤایرۆسانەن هۆکارێکی دیکەیە، وە پێتان سەیرنەبێت کە ڤایرۆسی داهاتوش هەر لەچین دەرکەوێت.
چەندە بەخێرایی لەنێو خەڵکیدا بڵاودەبێتەوە؟
لەسەرەتادا بەرپرسانی تەندروستی چین گوتیان ئەو ڤایرۆسە لەنێوان خەڵکیدا بڵاونابێتەوە بەڵام حاڵەتەکانی ئێستا ئەوەیان دەرخستوە کە لەنێوان خەڵکیشدا بلاودەبێتەوە.
زانایان ئەوەیان ئاشکراکردوە کە هەر کەسێکی توشبوو ڤایرۆسەکە دەگوازێتەوە بۆ نزیکەی دوو بۆ سێ کەسی دیکە.
هەروەها زانایان ئەوەشیان پشتراستکردۆتەوە کە هەندێک خەڵک توش دەبن بەبێ ئەوەی نیشانەکانیان دەرکەون، ئەو کاتەی کە نەخۆش توش دەبێ تانیشانەکانی پێ دەزانێ نزیکەی یەک بۆ (١٤) ڕۆژ دەخایەنێت.
جۆرەکانی دیکەی ڤایرۆسەکان جیاوازبوون، بۆ نمونە سارس و ئیبۆلا کاتێ نیشانەکانیان
 دەردەکەوت مەترسی گواستنەوەیان لێدەکرا، بۆیە دەتوانرێ لەو حاڵەتانەدا بەئاسانی ڕێبگیرێت لەبڵاوبونەوەیان لەڕێگای جیاکردنەوەی کەسانی توشبوو و نەهێشتنی پەیوەندیان لەگەڵ خەڵکی دیکەدا.
ئەنفلۆنزا یەکێکە جۆرێکی بەنابونگی ڤایرۆسە کەوا پێش ئەوەی کەسەکە نەخۆش بکەوێت بڵاودەبێتەوە.
چۆن ڤایرۆس دەوەستێنرێ؟
ئێستا دەزانین کە ڤایرۆس بۆ خۆی ڕاناگیرێ واتە ناوەستێ بەڵکو تەنها کاردانەوەکانی دەسەڵاتدارێتی چین دەتوانێ کۆتایی پێ بێنێ.
هەروەها هیچ جۆرە کوتانێکیش نیە کە بدرێتە خەڵکی هەتا بەرگری لەدژ 
پەیدابکەن، تەنها
 ڕێگا ئەوەیە خەڵکی توش بوو لەخەڵکی ئاسایی جیابکرێنەوە، هەروەها هاتوچۆ سنورداربکرێ و، گرنگی زیاتر بە پاکوخاوێنی و دەست شوشتن بدرێ و، نەخۆشەکان جیابکرێنەوە و ستافی نەخۆشخانەکان بەرگی تایبەت لەبەربکەن.
حکومەتی چین چەند ڕێوشوێنێکی گرتۆتەبەر بۆ نمونە سنوردارکردنی هاتوچۆ لەنێوان چەندین شاردا کە نزیکەی (٣٦) ملیۆن کەس دەکەونە
 بازنەی ئەو شارانەوە. هەروەها هاتوچۆی شوێنە گەشتیاریەکان ڕاگیراون و، فرۆشتنی ئاژەڵە کێویەکان یان ئەو ئاژەڵانەی کە لە سروشتی خۆیاندا دەژین وەستێنراوە چونکە بەبەشێک لەسەرچاوەی بڵاوبونەوەی ئەو نەخۆشیە دادەنرێن.
ۆهان کە ناوەندی بڵاوبونەوەی ئەو نەخۆشیەیە دوو نەخۆشخانەی تێدا دروستدەکرێ کە (٢٣٠٠) قەڕەوێڵە لەخۆدەگرن.
کاردانەوەی جیهان چۆن بوە؟
بەشێکی زۆری جیهان دەستیانکردوە بەپشکنینی گەشتیاران و، وڵاتانی ئاسیا هەنگاوەکانیان 
بەرزکردۆتەوە بۆ پشکنینی ئەو گەشتیارانەی لە چینەوە گەشتیان بۆ ئەنجامداون، هەروەها ڕێکخراوی تەندروستی جیهانیش هۆشداریداوەتە سەرجەم نەخۆشخانەکانی جیهان لەئامادەییدابن بۆ هەر حاڵەتێکی زانراو.
لە سینگاپۆر و، هۆنگ کۆنگ و بەریتانیا و ئەمەریکا و چەند وڵاتێکی دیکەی ئەوروپایی پشکنین بۆ ئەو گەشتیارانە دەکەن کە لەڕێگای گەشتی هەواییەوە دێن.
هەڵبەتە شێوەی توشبوون بەو ڤایرۆسە ئاڵۆزە، ئەگەر نزیکەی دوو هەفتەی بوێت بۆ ئەوەی
 کەسەکە نیشانەکانی لێ دەرکەوێت ئەوا دەتوانێ نیوەی جیهان بگەڕێ و بڵاویبکاتەوە پێش ئەوەی نەخۆش بکەوێت، بۆیە ئەو ڤایرۆسە مەترسی بڵاوبونەوەی زۆرە.
لەبارەی ئەوەی چەندە نیگەران بین، (دکتۆر گۆڵدینگ) گوتی، هەتاوەکو زانیاری زیاترمان لەو ڤایرۆسە دەستنەکەوێت ناتوانین ئاستی نیگەرانیەکان دیاریبکەین.
هەروەها پرفیسۆر (بۆڵ) یش گوتی، پێویستە لەسەر هەر ڤایرۆسێک کە بڵاودەبێتەوە نیگەران بین بەتایبەتی ڤایرۆسێک کە نوێیە و دەگوازرێتەوە بۆ مرۆڤ، چونکە ئەو ڤایرۆسە بەسەر بەربەستەکاندا بازیداوە و تێپەڕیوە.
سەرچاوە: بی‌بی‌سی
</p>
</pre>
</p>
<div class="footer">
<h4> Designed By <a href="darbaray_mn.html" target="_blank">Dana Mantk</a></h4>
</div>
</body>
</html>
